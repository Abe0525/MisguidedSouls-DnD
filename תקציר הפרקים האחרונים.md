## תקציר הפרקים האחרונים....

לאחר שהגיבורים שלנו יצאו מקורת'נר עם אלי הפצועה, הם לקחו מסתור מחוץ לעיר עד שהאירועים בעיר ירגעו, מנסים לטכס עצה על הצעד הבא שלהם, הם החליטו להתקדם צפון-מזרחה אל **בראנדיה** עיר הבירה של הממלכה והמקום אליו יש להביא את אלי, או אל **מידרוק** עיר הדוכסות ממזרח. הגיבורים החליטו להמשיך מזרחה בתור התחלה, ולראות לאן תיקח אותם הדרך.

העצירה הראשונה שלהם הייתה **בהויין (Hevine)** כפר קטן על הדרך המרכזית, יום לאחר נשף החורף, הכפר נחרב לחלוטין ובו גופות מכוסות דם שחור, במרכז הכפר נבנה מזבח מאבן שחורה, ולאחר בחינה קצרה החבורה הותקפה על ידי אל-מתים שונים, חזקים ומהירים - שנקראים **דריינרים**.

הקרב נחל ניצחון אבל רק הבהיר את המצב החמור בו נמצאת אלי והגיבורים המשיכו בזריזות לעצירה הבאה שלהם - **טרנסמיר (Transmere)** , עיר הסחר המרכזית בדרום. אבל בהגיעם אל העיר, עשן, אש וחורבות קידמו את פניהם. העיר הותקפה גם היא, על ידי כוחות חזקים יותר מאלו שבהם הם נתקלו בהוויין, נדמה שדרקונים שרפו את האוקטו-טמפל בעיר, והכוחות נסוגו רק בזכות קפטנית אפקסיאנית טאבטקסי שחורה בשם **פאנג**. במהלך החיפוש בעיר ג'ואן מצאה על גופה של נזירה ממסדר הפרילאוס חפץ קסם, ולאחר בדיקה החפץ התברר כעדשת רישום (דורש נזיר, כוהן, או כוהן של מקדש הידע). הגיבורים פגשו גם את פאנג שציינה בפניהם שם פניהם אל מידרוק אז כדאי שידברו עם האדמירלית של הצבא הבראקת'וניאני שם - **ארדר גולדשיין**. 

לאחר ביקור מג'ק, הגיבורים ואלי עושים את פניהם אל מידרוק, פוגשים את הצבא הבראקת'וניאני מתקדם אל עבר העיר החרובה. לאחר שהם קונים סוס משא חבוט ואתון הגיבורים ממשיכים ומגיעים אל מידרוק, שם הם פוגשים את האופר (Offer) - **סולונורה בונז**. גמדה צעירה ממקדש האור. היא מתירה להם כניסה לעיר אבל מזהירה שהעיר קצת במתח לאחר מספר אירועים שקרו לאחרונה, בנוסף להתקפה על טרנסמיר. כאשר היא מזהה את אלי בתור הכוהנת העליונה של מקדש החיים היא מזהירה מפני זה שיביאו אותה למקדש החיים ומציעה שאם היא נפצעה הגיבורים יוכלו להביא אותה אל **אודיירה ווינגס**, מרפאה עם יכולות מיוחדות אך אופי משונה.

הגיבורים נכסים לעיר ומוצאים את דרכם לפונדק רחב ידיים מופואר שם הם פוגשים חבר ילדות של אבא של טריק, גארפילד הארט, בן אנוש מבוגר שמקבל אותם לפונדק ומעניק להם חדרים גדולים ומפוארים. למחרת הגיבורים מגיעים אל אודיירה. אודיירה כך מתברר היא מכינת שיקויים מוכשרת אך עם טראומה שהשאירה אותה לא יציבה, באודיירה מטפלים 3 נזירים ממסדר הפרילאוס, ולמרות שאחד מהם מזהיר מפני היכולות הלא יציבות של אודיירה הגיבורים מפקידים בידיה את אלי, וסיירו נשאר לשמור על האלפית שהפכה בת הלוויה שלהם.

הטיפול באלי לוקח קצת זמן וסיירו, לאחר שבילה לילה בחנות עם הנזירים והתעדכן במה שקורה בעיר, מעדכן את ג'ואן וטריק שלפני מספר לילות נמצא מקום מסתור של כת דמונית לא רחוק מאיפה שהם נמצאים, לאחר הפשיטה נתפסו 2 אסירים, האחד ביקש להישפט לפני האלים (הוא הפסיד כמובן והתלייה היא עוד 3 ימים), השני ביקש להילחם על החיים שלו בזירה (הטורניר עוד חמישה ימים). הגיבורים הולכים לפונדק בו נמצא המסתור וסורקים את המקום. הם מוצאים מספר סימנים חשובים, פיסת נייר עם הוראות, כסף ופסלון זהב מעוטר עם חותמת של אומן. ומתכון להכנת דריינרים שמסביר את הניסיון לרצח כנגד אודיירה - מה שהוכיח שהכת פעילה כבר מספר שנים במידרוק.

כאשר הם יוצאים מהפונדק, הגיבורים נתקלים בדריאדה שבעבור היפטרות מ-2 יצורים ספר להם מה היא ראתה באותו לילה. לאחר קרב גורלי, הגיבורים חוזרים כדי לגלות שהדריאדה ראתה את מי שנדמה כמנהיג הכת - גמד עם זקן אפור, ואיתו בן אנוש שחום וגנום צעיר, הולכים בגנים צוחקים על חשבון מגיני העיר - הפשיטה הייתה מתוכננת וכך גם התפיסה של 2 חברי הכת.

הגיבורים יוצאים לעיר בחיפוש אחר תשובות ועזרה. הם מגיעים לחנות לחפצי קסם (ראה תוספת), ומשם למגדלור - בית הקסם לקסמים של מידרוק. שם הם פוגשים גוליית' וורלוק (Warlock) מבוגר שלוקח אותם אל הקוסמת שמנהלת את בית הספר לקסמים, **פיידרי ספארק**. פיידרי מקשיבה לסיפור של הגיבורים ומעניקה להם תובנות על המצב בעיר, היא גם מפנה אותם אל האדמירלית - ארדר, למידע נוסף. גו'אן מתייעצת עם פיידרי על העסקה שלה עם ג'ק, והשבירה של העסקה עם הפטרון שלה וההשלכות של העסקה. 

הגיבורים ממשיכים אל האדמירלית ולאחר מפגש מתוח עם השלישה שלה הם נכנסים אל האדמירלית, בת מחצית מבוגרת ומבריקה שלחוצה מהמצב בעיר. היא חולקת עם הגיבורים את המידע שיש לה ואומרת שסביר להניח שקיימת בעיה בארמון ובשבט המלוכה - הנסיכה מירה כנראה קשורה לזה. היא אומרת לגיבורים שיבואו לפגוש אותה מחר לאחר התלייה ושימשיכו לדבר.

למחרת מגיעה התלייה, מאות ואלפי אנשים מגיעים לראות את התלייה, האסיר מובא ונשפט לנגד כולם כשלפתע בינות לאבנים ולאוכל שנזרק אליו נזרק חפץ שמתנפץ ומעלה באש את הבמה, הורג את ראש השבט האחראי על משמר והגנת העיר. טריק מציל את חיי הדוכסית ומנסה לרפא גם את ארדר שנפצעה קשה. ג'ואן מזהה אלף שמביט בהכול בשלוות נפש שבורח ממנה ברגע שהעיניים שלהם נפגשות, גו'אן וטריק מזנקים אחריו במרדף שנגמר בסמטא קטנה כשגו'אן וטריק מצליחים לנטרל אותו בזריזות ובמיומנות והוא משסף לעצמו את הגרון ומת, ולאחר המוות הצורה שלו משתנה לזו של אלף אפל. טלאי קטן על הגדים שלו מעניקים לגיבורים את הידע שהאלף הוא **משוואטייסי** - עיר האלפים האפלים מתחת לצוקי הרעם, מבית קסילושנט.

לאחר מכן הגיבורים חוזרים לפונדק, ליום של התכוננות והירשמות לטורניר ויום לאחר מכן להיכנס לטורניר.